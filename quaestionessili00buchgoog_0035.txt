-29-

Retinenda est particula„ mox“ codicum auctoritate munita
et totius loci conexu comprobata.

Lib. IV v. 722.
Post pugnam ad Trebiam commissam uterque exercitus ,
in hiberna se recepit, sed Iuno Hannibalem requiescere non
sinit, sed in deum Trasimeni lacus praesidem conversa ad
novas res gerendas excitat. Ita Silius incipit:
Nec regem Afrorum nascentia ad coepta moratur
¹Laude super tanta monitor deus

Quod in codicibus Oxoniensi et Puteaneo exstare dicit
Nic. Heinsius „nascendaffi ipse facile mutavit in „pascenda“,
cuius ‘exemplum in eiusdem libri v. 497:

„Pascerc nec Poenus pravum ac nutrire furorcm“
invenisse sibi videbatur. Sed neque hoc exemplo neque a
Drakenborchio ad coniecturam Heinsii firmandam ex quarto
libro v. 9 petito: ‘

„Pasccre rumorem vulgi pavor“
mihi probaturn „coepta pascere“ recte dici posse. Draken-
borchiuS, cui ‘coniectura N. Heinsii non displicet,' eam in
textum non recepit, sed quod primum in editione Basileensi·
invenitur: „noscenda ad coepta'“.

Ex aliis Silii editoribus Lefeburius lectionem „nascenda
ad coepta“ defendens satis mire interpretatur: „ad mox futura
coepta“‚ Ernestio et Rupertio '„noscenda ad coepta“ placent,
cuius lectionis hanc sententiam esse Rupertuis putat: „Iuno
Hannibalem non moratur, quominus i. e. exhortatur, ut con-
sulis coepta siue conatus propius noscat eumque in Etruriam
subsequatur. Sed mox ab hac sententia recedens „molienda“
pro „noscenda“ (prima syllaba verbi moliendi correpta) legen-
dum censet hoc sensu: Iuno adhortatur Hannibalem ad prae-
clara sed gravis moliminis facinora obeunda pro tanta, quae
inde redundet, laude et gloria“. Sed similiter mea quidem
sententia explicari potest et codicum vestigia magis servat:
„navanda ad coepta“ quod mihi in mentem venit: navare

coepta vero eodem iure dici posse pute, quc„ bellum navare“
et „navare flagitium“

