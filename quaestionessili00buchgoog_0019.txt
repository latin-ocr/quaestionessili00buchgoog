...13Μ

‘ quo magis liberalitati indulgere posset, «multas res pretiosas
e regia domo promptas vendebat. Itaque ad hunc virum

versus illi maxime quadrant

Qua disceptatione profligata cum statuendum sit anno
92 p. Chr. non potuisse totum carmen a Silio publici iuris
factum esse, quaeritur — quod proximum ,videtur esse —-
num libri tres primi soli a Silio editi esse possint. Quam
coniecturam quamquam speciem quandam similitudinis veri
prae se fert, idcirco quod libri tres primi facillime a ceteris
libris separari possunt et laudatio illa Domitiani, quam paulo
ante editionem librorum litteris consignatam esse supra do-
cuimuS, in fine libri terti exstat, tamen non rectam esse
opinor. Nam si id fecisset Silius, putandus ‘est prooemium
operis sui separatim edidisse3 quasi prooemii enim munere
tres primos libros fungi intellegi potest ex argumentis libro—
rum, quae attenuate presseque explicare mihi liceat.

Primo libro Carthaginis, cuius patrona quam maxime pro-
vida Iuno est, origine descripta et trium ducum Poenorum,
HamilcariS, Hasdrubalis eius generi, Hannibalis filii ingenio
atque indole ’ enarratis non sine fabularum ornatu, Silius
Hannibalem, Iunone excitante, Saguntum oppugnantem facit?
Saguntini, viribus prope confectis, Romam legatos mittunt
auxilium petituros· Senatui Romano de tradendo Hannibale
⁰ Carthaginem legationem mitti placet. Quae pugnae singulares
ante Saguntum commissae sint, quo modo bellum a legatis
Romanis in senatu Carthaginiensi indicatur, Saguntum, diis

--,Iunone Hercule, Fide -—- ipsis praesentibus et Tisiphone
furia desperationem Saguntinorum in rabiem vertente, ex-
pugnatum sit, secundo libro narratur.

Sagunto deleto Bostar in Libyam mittitur ad oraculum
Iovis HammoniS, Hannibal Gades profectus uxorem Imilcen .
aegre commovet, ut cum filiolo in patriam redeat, ipse a
Mercurio somnio ad bellum Romanis inferendum excitatus
noto itinere ad Alpes pervenit, in quarum iugum duodecimo
die Poeni ascendunt. Venerem de Romanorum salute sollicitam
Iupiter oracu10‚ quod supra· accuratius explicavimus, consolatur.

