-'15-.

armasse, captivos non pecunia redemisse, eos ver0, qui in
pugna fugerant, poenae causa in Siciliam missos esse, ut ibi
manerent, ,donec „Latio ,dedeceret hostis“, Quid 'magis con-
venerit in finem partis operis, qua poeta infamiam cladium
deinceps acceptarum descripserat, quam ista celebratio morum
Romanorum et indolis Romanae, qua fieri potuit, ut civitas
vel maxime debilitata et confecta de integro surgeret et victrix*
exsisteret? Itaque quae supra coniectura assecutus sum, veri--
similia esse puto,

Nec vero non alia ratiocinatione ad 'idem pervenimus.
Oumstatuerimus librum XIV Nerva imperatore conditum esse,
proclivis est coniectura Silium anno 97 p. Chr. illum ad
'umbilicum perduxisse. Librum XIII paulo ante quam sequens
liber inciperetur excusum esse et per se manifestum est et
>demonstrare .videntur versus 605—608 libri eiusdem qui
quomodo cum antecedentibus cohaereant, paulo accuratius
a explicemus. Scipio iuvenis cum nuntio de patre et pa·-
truov in Hispania interfectis accepto dolore afflictus ad
longaeuam sacerdotem ,Antinoen ivisset, ea auctore sacris
rite factis manes excitat. 'Occurrit ei post umbram Appii

¹ Claudii consulis ante Capuam ex vulnere mortui umbra Si-

byllae Cumanae, quae fata iuvenis exponit et Stygiae formi-
dinis aulam aperiens cum alia ostendit tum reges a Plutone
iudicatos,
Sequuntur hi versus: ,

v. 605. „Quam vellent numquam sceptris fulsisse superbis!

„Insultant duro imperio non digna nec aequa

„Ad superos passi manes quaeque ante profari

„Non licitum vivis tandem permissa queruntur.“

Quamquam Rupertius ad hunc locum adnotavit versus ex
Seneca ¹) petitos:

„Vidi v'cruentos carcere includi duces
„Et impotentis terga plebeia manu
„Scindi tyranni‚“
tamen non facile quis viro doctissimo assentiatur, si versus

¹) Herc. fur. p. 741 sqq. (ed. Peiper — Richter.)

